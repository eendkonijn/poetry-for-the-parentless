---
path: "/moonearth"
date: "2021-10-25"
title: "How Moon Loves Earth"
tags: ["gatsby", "2018"]
type: "blogpost"
excerpt: "Keeping the planet tilted"
---

<h3>De liefde tussen de maan en de aarde</h3>

<p>Wist je dat de maan de aarde op zijn plek houdt?</p> 4.5 miljard jaar geleden werd de maan (waarschijnlijk) gevormd doordat een protoplaneet\* met de grootte van Mars op de aarde insloeg. Bam. Dat gaf een hoop rommel, en die rommel klonterde samen tot onze maan, die daar sinds die tijd hangt (vroeger stond de maan trouwens veel en veel dichterbij dan nu.)</p>

Maar de maan hangt daar niet zomaar. De maan hangt daar omdat de aarde en de maan allebei een zwaartekrachtveld hebben, waardoor ze bij elkaar blijven hangen. En, de maan doet veel meer dan alleen maar magisch nachtlicht geven, de menstruatiecyclus beinvloeden of weerwolven wakkermaken. De maan trekt met haar zwaartekracht een beetje aan de aarde, waardoor onze getijden ontstaan\*.

De maan heeft nog een functie, en dat is de aarde op haar plek houden. De aarde draait om haar as, en staat een beetje scheef ten opzichte van de zon, waar ze omheen draait. Hierdoor hebben we seizoenen. Maar de maan heeft een belangrijke rol hierin! Zonder de maan zou de aarde namelijk chaotisch heen en weer wobbelen, in plaats van relatief netjes om haar as draaien (in vergelijking met andere planeten).

Stel je eens voor dat de aarde onvoorspelbaar heen en weer gaat - de zonnestralen zouden dan niet consistent op hetzelfde moment dezelfde plekken op aarde beschijnen. De seizoenen worden zo enorm onvoorspelbaar. Maar dankzij de maan, die de aarde rustig houdt, gebeurt alles dus netjes.

Zonder de maan zou er dus waarschijnlijk geen leven op aarde mogelijk zijn. Het is eigenlijk net als met een stabiele relatie of vriendschap, waarin je door samen te leven zorgt dat je niet teveel ontspoort. Ik wil de aarde niet teveel vermenselijken maar ik vind het een mooi idee dat de aarde en de maan ‘in relatie’ zijn. Dit past goed bij de Gaia hypothese die James Lovelock ooit opstelde. De rebelse wetenschapper beweerde dat de aarde een levend, zichzelf regulerend superorganisme is dat de condities voor haar voortbestaan en het leven op aarde zelf beinvloedt - de aarde zorgt voor zichzelf. Er is hier meer bewijs voor, en ik schrijf hier hopelijk op deze blog nog over.

\*: <i>Veel mensen hebben ook het gevoel dat de cyclus van de maan invloed heeft op hun fysieke of mentale gestel, en daar is ook al wel wat wetenschappelijk bewijs voor (ik wil hier nog graag eens meer over schrijven).</i>

Bronnen en verder lezen over de maan:<br/>
https://www.downtoearth.org.in/news/moon-keeps-earths-tilt-in-check-30961<br />
https://solarsystem.nasa.gov/moons/earths-moon/overview/<br />
https://nl.wikipedia.org/wiki/Gaia-hypothese<br />
https://pubmed.ncbi.nlm.nih.gov/16407788/<br />
https://www.bbc.com/future/article/20190731-is-the-moon-impacting-your-mood-and-wellbeing<br />
https://nl.wikipedia.org/wiki/James_Lovelock<br />
